# -*- mode: mandoku-view; -*-
#+TITLE: 唐會要
#+DATE: 2015-08-24 22:49:01.378049
#+PROPERTY: ID KR2m0002
#+PROPERTY: BASEEDITION WYG    
#+PROPERTY: JUAN 卷九十三
<pb:KR2m0002_WYG_093-1a>¶
欽定四庫全書¶
　唐㑹要卷九十三¶
　　　　　　　　　　　　　宋　王&KR0270;　撰¶
　　北突厥上¶
髙祖初起義兵晉陽劉文静請與突厥相結資其士馬¶
以益兵勢從之自為手啟遺始畢可汗云欲舉義兵迎¶
主上若能與我俱南願勿侵暴百姓若但和親坐視受¶
寳貨亦惟可汗所擇始畢得啟謂其臣曰隋主為人我¶
<pb:KR2m0002_WYG_093-1b>¶
所知也若迎以来必害唐公而擊我無疑茍唐公自為¶
天子我當以兵馬助之即復書将佐皆請從突厥言帝¶
不可裴寂乃請尊隋主為太上皇立代王為帝以安隋¶
室旗幟雜用絳白以示突厥帝曰此掩耳偷鈴然逼于¶
時事不得不然乃許之煬帝十三年六月遣使如北突¶
厥突厥遣康鞘利等送馬千匹許發兵送帝入闗帝受¶
書命劉文静報突厥以請兵帝私謂文静曰突厥貪利¶
無親本不足恃我所以欲得之者恐劉武周引之為患¶
<pb:KR2m0002_WYG_093-2a>¶
又蕃馬行牧不費芻粟聊欲藉為聲援數百人之外無¶
所用之八月帝克臨汾絳郡劉文静以突厥兵至遂下¶
韓城帝即位之五月突厥遣使来時突厥强盛自契丹¶
室韋西盡吐谷渾髙昌諸國皆臣之又恃功驕倨毎遣¶
使至多暴横帝亦優容之¶
武徳元年八月遣鄭元璹以女妓賂始畢可汗始畢遣¶
使来報帝宴之升引御座以寵之¶
二年二月始畢死其弟處羅可汗立八月梁王師都與¶
<pb:KR2m0002_WYG_093-2b>¶
突厥合數千騎冦延州總管段徳操擊破之十一月師¶
都請為鄉導謀大舉入冦是月處羅死其弟頡利可汗¶
咄苾立¶
三年五月頡利恃其士馬雄盛有憑陵中國之志又王¶
世充説之曰昔啟民奔隋賴文帝力有此土宇子孫享¶
之宜奉楊政道(煬帝/孫)伐唐以報文帝之徳頡利然之求¶
請無厭言辭驕慢至是冦汾陽¶
四年三月頡利遣使送鄭元璹等還先是處羅與劉武¶
<pb:KR2m0002_WYG_093-3a>¶
周冦幷州遣元璹往說之不從未㡬處羅死疑璹毒之¶
留不遣又遣漢陽公環使頡利欲令環拜不屈亦留之¶
復遣使賂頡利且許結婚遂遣使送還¶
六月冦定州八月冦幷州遣鄭元璹詣頡利責以負約¶
因説以得唐地不能居虜掠所得皆入國人於可汗何¶
有不如還師脩好坐受金幣孰與棄昆弟積年之歡結¶
子孫無窮之怨頡利悦引兵還¶
七年閏七月秦王世民引軍駐於幽州頡利突利二可¶
<pb:KR2m0002_WYG_093-3b>¶
汗率萬騎奄至城西秦王帥騎馳詣其陣告之曰國家¶
與可汗和親何為負約深入我地我秦王也能闘獨出¶
與我闘若以衆來我直以此百騎相當耳頡利不應又¶
遣騎前告曰爾往與我盟有急相救今乃相攻何無香¶
火之情耶頡利既見秦王輕出又聞香火之言疑突利¶
與王有謀乃遣止之曰王不須渡我但欲申固盟約耳¶
兵少却後雨久其弓筋膠俱解秦王潜師夜進頡利大¶
驚乃請和親¶
<pb:KR2m0002_WYG_093-4a>¶
九年秋七月頡利冦邊先是與突厥書用敵國禮帝欲¶
改用詔勅突厥遂冦靈相潞沁韓朔等州張瑾全軍没¶
温彦博亦為所執靈州都督任城王道宗擊破之請和¶
而退¶
貞觀二年四月頡利以薛延陀囘紇等叛遣突利討之¶
敗還頡利拘而撻之突利怨表請入朝¶
十一月突厥北邊多叛頡利歸薛延陀共推其俟斤奚¶
男為可汗奚男不敢當上方圖頡利乃遣使間道冊奚¶
<pb:KR2m0002_WYG_093-4b>¶
男為真珠毘可汗奚男建牙於大漠之鬱督軍山下囘¶
紇援野古阿跌同羅僕骨霫諸部皆屬遂遣弟入貢¶
三年十一月頡利因薛延陁之封大懼始遣使稱臣請¶
尚公主代州都督張公謹上突厥可取六状乃命李靖¶
為行軍總管討之公謹為副突厥俟斤九人及㧞古僕¶
骨同羅奚渠長並率衆來降復以李靖等分道出擊十¶
二月突利入朝太宗喜曰朕治安中國逺人自服豈非¶
上策乎¶
<pb:KR2m0002_WYG_093-5a>¶
四年二月李靖襲破突厥于隂山頡利遁依沙鉢羅設¶
蘇尼失部落王道宗引兵逼之使蘇尼失孰頡利張寳¶
相取之以獻蘇尼失舉衆降漠南遂空¶
十年正月突厥阿史那社爾降社爾處羅之子年十一¶
以智畧聞處羅以為拓設建牙於磧北頡利亡西突厥¶
亦亂社爾詐之襲取其地㡬半衆十餘萬乃曰破我國¶
者薛延陁也我當報仇擊滅之諸部皆諌不從大敗遂¶
率衆降¶
<pb:KR2m0002_WYG_093-5b>¶
十三年四月突利之弟結社率衆降授為中郎将久不¶
進秩隂結故部落四十餘人夜襲御營孫武開等帥衆¶
擊之盗馬北走追斬之¶
七月自結社之反羣臣皆言留河南不便乃賜懐化¶
郡王阿史那思摩姓李氏立為泥孰俟利苾可汗賜鼓¶
纛使率其種落突厥咸憚薛延陁不肯出塞上賜延陁¶
璽書言前破突厥止為頡利為百姓今冊還其故國爾¶
薛延陁受冊在前突厥受冊在後當以先後為大小如¶
<pb:KR2m0002_WYG_093-6a>¶
敢抄掠發兵問其罪薛延陁奉詔乃遣王孝恭等齎冊¶
立之¶
十八年十一月突厥俟利苾北渡河延陁惡之數相攻¶
擊俟利苾有衆十萬不能撫御悉南渡河請處勝夏之¶
間許之羣臣言陛下方逺征遼左而置突厥於河南距¶
京師不逺豈得不為後患上曰夷狄亦人以徳治之可¶
使如一家且彼不北走延陁而歸我其情可見俟利苾¶
既失衆輕騎入朝¶
<pb:KR2m0002_WYG_093-6b>¶
二十一年冬十一月突厥車鼻遣使入貢車鼻本頡利¶
同族頡利敗諸部欲立之薛延陁方强不敢當率衆歸¶
之延陁因其有勇略恐為後患欲殺之車鼻逃建牙金¶
山之北餘衆稍歸之及延陁敗車鼻勢益張遣子入貢¶
又請入朝遣使徵之卒不至正月遣驍衛郎将擊車鼻¶
(車鼻本無罪帝因安市班/師欲立竒功以雪耻耳)¶
永徽元年九月遣髙侃擊車鼻侃至阿息山車鼻發諸¶
部兵皆不應遂以百騎走侃追獲之送京師諸部盡内¶
<pb:KR2m0002_WYG_093-7a>¶
附置單于瀚海二都䕶府十都督二十二州分綂之自¶
是北邊無冦三十餘年¶
咸亨元年三月勅突厥豪長子弟給事東宮¶
調露元年十月單于大都䕶府突厥阿史徳温傳奉職¶
二部俱反立阿史那泥孰匐為可汗一十四州豪長皆¶
叛衆數十萬遣蕭嗣業等討之屢㨗㑹大雪突厥襲其¶
營乃為所敗¶
永隆元年三月以裴行儉為定襄道大總管将兵以討¶
<pb:KR2m0002_WYG_093-7b>¶
之大破於黑山擒奉職泥孰匐為其下所殺以首來降¶
開耀七年阿史那伏念自立為可汗與阿史徳温傳通¶
連兵為冦詔復以行儉為大總管曹懐舜副之引兵討¶
伏念先遣禆将程務挺掩金牙襲獲伏念妻子輜重伏¶
念北走又使務挺等追躡之伏念遂執温傳以降餘黨¶
悉平歸斬伏念温傳於都市¶
永淳元年十月突厥餘黨阿史那骨篤祿阿史徳元珍¶
等招集亡散冦幷州代州都督薛仁貴将兵擊之始以¶
<pb:KR2m0002_WYG_093-8a>¶
仁貴流象州死矣及免胄示之面乃失色下馬列拜引¶
去仁貴因奮擊大破之¶
𢎞道元年二月突厥寇定州圍單于都䕶府五月冦蔚¶
州¶
　¶
　¶
　¶
　¶
<pb:KR2m0002_WYG_093-8b>¶
　¶
　¶
　¶
　¶
　¶
　¶
　¶
　唐㑹要卷九十三¶
