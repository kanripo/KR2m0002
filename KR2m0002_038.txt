# -*- mode: mandoku-view; -*-
#+TITLE: 唐會要
#+DATE: 2015-08-24 22:49:00.225475
#+PROPERTY: ID KR2m0002
#+PROPERTY: BASEEDITION WYG    
#+PROPERTY: JUAN 卷三十八
<pb:KR2m0002_WYG_038-1a>¶
欽定四庫全書¶
　唐㑹要卷三十八¶
　　　　　　　　　　　　　宋　王溥　撰¶
　　服紀下¶
貞元二年十一月德宗王皇后崩上及百官已釋服唯¶
皇太子及舒王誼以下則皆否將及三年之制也初禮¶
官議大行皇后䘮服節攝太常博士桞冕等七人奏請¶
皇太子依魏晉故事為大行皇后䘮服既𦵏而虞虞而¶
<pb:KR2m0002_WYG_038-1b>¶
卒哭卒哭而除心䘮終制庶存厭降之禮既而事下中¶
書宰臣召問禮官曰今豈可令皇太子衰服侍膳直至¶
于既塟乎博士張薦等請依宋齊皇后為父母䘮三十¶
日公除例為皇太子䘮服之節既及公除詣于正内則¶
服墨縗至本院縗麻如故庻允通變之情宰臣具以聞¶
奏右補闕穆質上䟽曰臣謹按禮經兼徵近古皇太子¶
居母后之䘮並無降殺之禮唯西晉杜元凱有既𦵏除¶
服之論葢穿鑿詭詞以媚時主誠不足為後王法也臣¶
<pb:KR2m0002_WYG_038-2a>¶
愚以為遵三年之制則太重從三十日之服則太輕唯¶
行古之道以周年乃得禮之中矣詔宰臣更與所司議¶
之宰臣以穆質所奏召問禮官而不言質名禮官桞冕¶
張薦對曰准禮三年之喪無貴賤一也豈有父母貴賤¶
而差降喪服節乎且禮有公門脫齊衰開元亦云皇后¶
為父母服十三月其禀朝㫖則十三日而除又皇太¶
子為外祖父母服五月其從朝㫖則五日而除所以然¶
者恐喪服侍奉有傷至尊之意也故從權制變昭著國¶
<pb:KR2m0002_WYG_038-2b>¶
章公門脫縗義亦在此豈皆為金革乎皇太子今若抑¶
哀公除墨縗朝覲至本院依舊縗麻酌而變通庶可𫝊¶
繼宰臣然其對遂命太常卿鄭叔則草議奏曰准禮子¶
為母齊衰杖周更無貴賤降殺之别伏以聖上以大中¶
立教以至孝興理憲章古道肅慎禮文皇太子禀訓睿¶
哲因心孝敬緣情酌禮復古為宜准禮既塟卒哭十一¶
月小祥十三月大祥十五月禫至于昏定晨省問安視¶
膳不可服衰麻宻近宸扆伏請每詣正内覲謁暫服墨¶
<pb:KR2m0002_WYG_038-3a>¶
縗歸至本院依舊縗麻庶適變通允叶情禮上令宰臣¶
召穆質議焉對曰雖不能遂皇太子三年之志且逺依¶
古禮猶愈魏晉之文請降制命宜行於外亦不妨皇太¶
子在内墨縗也制可之　其月詔百官及宗室諸親舉¶
哀兩儀殿臨畢百辟素服視事及大殮成服百官服三¶
日及甲辰之夕釋之用晋文明皇后崩天下發哀三日¶
止之義其文武六品已上非常參官及士庶等各於本¶
家素服臨外命婦各於本家素縵朝夕臨五日¶
<pb:KR2m0002_WYG_038-3b>¶
六年正月詔百官有私喪公除者聼赴宗廟之祭初御¶
史監察者以開元禮凢有緦麻以上喪不得饗廟移牒¶
吏部告以奏差祭官有私喪者勿預吏部奏曰准禮諸¶
侯絶周大夫緦者所以殺旁親不敢廢大宗之祭事則¶
緦不祭者謂同官未𦵏欲人之吉凶不相凟也魏晉已¶
來降變而從權緦已上喪服内衣縗謂之喪服假滿則¶
吉謂之公除凢既𦵏公除則無事不可故江右潭殷仲¶
堪並云既𦵏公除廢祭者非也故其時公除者則行公¶
<pb:KR2m0002_WYG_038-4a>¶
祭蓋大夫不敢以家事辭王事春秋之義也今國家行¶
公除之令既以即吉於祭無妨私家之祭則無廢者公¶
家之祭則猶禁之是有司限文進退唯谷若以服為禁¶
即懼虧祭禮若以例奏差則懼違令文先王立禮所以¶
進人為善也立法所以禁人為非也彼公除者各思君¶
親莫不欲祭使子得祭其父孝莫大焉臣得祭其君義¶
莫重焉茍祭而不許是禁人為善也茍私祭不禁則公¶
祭無嫌是則垂之空文不若行其變禮今請申明舊令¶
<pb:KR2m0002_WYG_038-4b>¶
使行之可守凡有縗服既𦵏公除及聞哀假滿者許吉¶
服赴宗廟之祭其尚未塟雖公除者請依前禁之庶輕¶
重有倫以一王法從之八年九月以前太子賔客李愿¶
為太子賔客前衛尉少卿李怤為韶王少傅愿怤皆太¶
尉晟之子居母喪既大祥而除官晟以二子未禫訪於¶
諸相趙璟陸贄謂曰故事有大祥授官者皆終禫而後¶
朝請晟乃奏行之¶
貞元十一年河中府倉曹参軍蕭據狀稱堂兄姪女子¶
<pb:KR2m0002_WYG_038-5a>¶
適李氏壻見居喪今時俗婦為舅姑服三年恐為非禮¶
請禮院詳定垂下詳定判官前太常博士李岩議曰謹¶
按大唐開元禮五服制度婦為舅姑及女子適人為其¶
父母皆齊衰不杖周稽其禮意抑有其由也蓋以婦人¶
之道以専一不得自逹必繫於人故女子適人服其夫¶
斬而降其父母喪服𫝊曰女子子適人為父母何以周¶
也婦人不二斬婦人從人無専用之道故未嫁從父既¶
嫁從夫夫死從子父者子之天也夫者妻之天也先聖¶
<pb:KR2m0002_WYG_038-5b>¶
格言歴代不易以此論之父母之喪尚止周歳舅姑之¶
服無容三年且服者報也雖有加降不甚相懸故舅姑¶
為婦大功九月以卑降也婦為舅姑齊衰周年以尊加¶
也其父母舅姑除變之節十二月小祥除服絰十三月¶
大祥除衰寝去絰十五月而禫踰月後吉¶
永貞九年九月禮儀使奏孫為祖母合服齊衰五月漢¶
魏以來時君皆行易月之制皇帝為曽太皇太后沈氏¶
合五日而除内外百寮並令從服以五日為制其在興¶
<pb:KR2m0002_WYG_038-6a>¶
慶宮當侍奉太上皇者十三日而除從之¶
開成三年十月中書門下奏皇太子今月十六日薨十¶
六日舉哀二十八日公除臣等參詳惠昭太子例蓋緣¶
在公除内今從舉哀日數至二十八日十三日滿合公¶
除不合更待輟朝日滿臣等商量望令百寮二十九日¶
槩行參假便赴延英奉慰勅㫖宜依¶
㑹昌五年正月兵部尚書歸融奏伏覩義安殿皇太后¶
遺令皇帝三日不聼政十三日小祥二十五日大祥二¶
<pb:KR2m0002_WYG_038-6b>¶
十七日釋服者皇帝遵奉遺㫖將欲施行臣等商量事¶
貴得中禮從順變伏以宣懿皇太后常奉太皇太后之¶
命追尊徵召祔配廟室今之議禮合有等差伏請皇帝¶
降服朞行以日易月之制十三日釋服其内外臣寮亦¶
請以此除釋至于營奉陵寢制度法物即請准舊例更¶
無降制從之¶
大中六年十月詔有司宰臣周親䘮故欲行宣弔之禮¶
宜令叅酌太常禮院奏曰宰臣周親如是伯叔及親兄¶
<pb:KR2m0002_WYG_038-7a>¶
弟或曽居重任或位列朝行七品已上官則請行宣弔¶
之禮如年齒㓜官位卑及其餘周親事並請不用遣使¶
庶輕重之宜有節降殺之義得中若宣弔例以朞年伏¶
慮有煩聖聴從之¶
　　奪情¶
武德二年正月四日尚書左丞崔善奏曰欲求忠臣必¶
于孝子比為時多金革頗遵墨縗之義丁憂之士例從¶
起復無識之輩不復戚容如不糾劾恐傷風俗至九月¶
<pb:KR2m0002_WYG_038-7b>¶
制凡文官遭父母喪聴去職¶
儀鳯二年十一月六日太常少卿韋萬石奏太常博士¶
弟子等有遭憂者請百日之後量追赴上奉勅依侍御¶
史劉思立奏曰竊以移風易俗莫善于樂睦親化人莫¶
先于孝所以三年之禮貴賤咸遵金革之事始有墨縗¶
縱此輩小人先無俯就猶有在其上者朂以企及若遣¶
釋服作樂則甚紊禮經帶絰理音又全虧國體豈以其¶
居家不能執禮遂欲曺司約為非法萬石身居禮樂之¶
<pb:KR2m0002_WYG_038-8a>¶
官輙昧吉凶之本頒之庶士理恐未安既爽風化之源¶
請舉糺繩之典萬石請付法司科斷音聲人請停追至¶
開元十三年車駕將赴東岳太常追孝假音聲人從駕¶
華州刺史楊瑒奏曰臣竊考經𫝊喪記有文歴代相因¶
損益無替斯事體大人誰敢違國家孝理天下超跡百¶
王焉可以苴絰之人叶鐘磬之樂既傷徃教復玷清猷¶
良史見書難為直筆臣職惟宣化期不奉詔上嘉之調¶
露二年中書舍人歐陽通起復本官每入朝必徒跣至¶
<pb:KR2m0002_WYG_038-8b>¶
城門外始著鞾靺而朝直宿在省則席地藉藁非公事¶
不言亦未嘗啟齒歸必衣衰絰號慟無常(國朝奪情者/多矣惟通能)¶
(合典/禮)¶
長安三年正月二十六日勅三年之喪自非從軍要籍¶
者不得輙奏請起復至廣德二年二月二十一日勅三¶
年之喪謂之逹禮自非金革不可從權其文官自今已¶
後並許終制一切不得輙有奏聞¶
景龍三年以前工部侍郎張說起復為黄門侍郎說乞¶
<pb:KR2m0002_WYG_038-9a>¶
終喪制三表許之其年十一月以前昭容上官氏起復¶
為媫妤¶
貞元十三年七月張茂宗將尚公主太常博士裴堪上¶
䟽曰伏見駙馬都尉張茂宗猶在母喪聖恩念其亡母¶
遺表所許公主今年八月出降仍令茂宗借吉就昏者¶
伏以夫婦之義人倫大端所以關雎冠詩之首者王化¶
之先也天屬之親孝行為本所以齊衰在服之重者人¶
道之厚也聖王知二端為訓之本不可變也故制昏禮¶
<pb:KR2m0002_WYG_038-9b>¶
曰納采問名納吉納徵皆主人几筵聽命於廟稱事立¶
禮通謂之嘉所以上承宗廟下繼後嗣也又制喪禮曰創¶
巨者其日久痛甚者其愈遲三年之喪二十五月而畢稱情¶
立文通謂之凶所以送死有已復生有節也然後夫義婦¶
聼父慈子孝馴致不失臻于太和歴代寳之以為至教¶
昔魯侯改服晉襄墨縗事重於奪情義許其權變又兵¶
法鑿門而出以喪禮處之以情相因體或有類若茂宗¶
釋縗服而衣冠裳去堊室而行親迎雖云輟哀借吉是¶
<pb:KR2m0002_WYG_038-10a>¶
亦以凶凟禮豈惟失先王之重典抑亦為國家之爽法¶
儻茂宗留俟免喪則日月非逺今公主指期下嫁又儀¶
注有嫌固不可廢重而就輕捨大而取小伏惟皇帝陛¶
下體天撫運綂天立法何嘗不守先王之至徳徃聖之¶
明謨下盡羣言上留𤣥鍳尋倫式序懿範昭明所以八¶
表肅清四夷歸化方宏禮義之日大敦名教之時于無¶
為之朝有興議之事衆情未逹疑懼交深伏願抑茂宗¶
亡母之誠顧典章不易之義待其終制然後賜婚收天¶
<pb:KR2m0002_WYG_038-10b>¶
情于至難察有司之懇守垂之史册聖徳彌光則天下¶
幸甚¶
大中五年八月宰臣奏伏以通喪三年臣庻一致金革¶
無避軍旅從權近日諸使及諸道多奏請與人吏職掌¶
官并進奏官等起復因循既久訛弊轉深非唯大啓倖¶
門實亦頗紊朝典臣等商量自今已後除持勑及翰林¶
并軍職外其諸司諸使人吏職掌官并諸道進奏官並¶
不在更請起復授官限其間或要藉驅使官任准舊例¶
<pb:KR2m0002_WYG_038-11a>¶
暫追署職令勾當公事待服闋日即任依前奏官從之¶
十二年二月以前右金吾將軍鄭漢璋前鴻臚少卿鄭¶
漢卿並起復授本官以國舅光之子也¶
　　塟¶
舊制銘旌三品已上長九尺五品已上長八尺六品已¶
下七尺皆書云某官封姓名之柩舊制凡治喪大臣一¶
品則鴻臚卿䕶其喪事(二品則少卿三品丞一/人徃皆命司儀以示制)¶
舊制應給鹵簿職事四品已上散官二品已上及京官¶
<pb:KR2m0002_WYG_038-11b>¶
職事五品已上凡婚塟皆給之舊制碑碣之制五品已¶
上立碑(螭首龜跌上/髙不過九尺)七品已上立碑(圭首方趺上/髙不過四尺)若隠¶
倫道素孝義著聞雖不仕亦立碣凢石人石獸之類三¶
品已上用六五品已上用四¶
武德六年二月十二日平陽公主𦵏詔加前後皷吹太¶
常奏議以禮婦人無鼓吹髙祖謂曰鼓吹是軍樂也徃¶
者公主于司竹舉兵以應義軍既嘗為將執金鼓有克¶
定功是以周之文母列于十亂公主功參佐命非常婦¶
<pb:KR2m0002_WYG_038-12a>¶
人之匹也何得無皷吹宜特加之以旌殊績至景龍二¶
年十二月皇后上言自妃主及五品已上母妻并不因¶
夫子封者請自今婚𦵏之日特給鼓吹宮官准此左臺¶
侍御史唐紹上䟽諫曰竊聞鼓吹之作本為軍容昔黄¶
帝涿鹿有功以為警衛故棡鼓曲有靈䕫吼鵰鶚爭石¶
墜崖壯士怒之類自昔功臣備禮遂得用之丈夫有四¶
方之功所以恩加寵錫假如郊社祀天地誠是重儀唯¶
有宮懸而無案架故知軍樂所備尚不給于神祗鉦鼓¶
<pb:KR2m0002_WYG_038-12b>¶
之音豈得接于閨閫准式公主王妃以下𦵏唯有團扇¶
綵幃錦帳之色加之鼓吹歴代無聞又准令主官婚塟¶
先無鼓吹京官五品得借四品鼓吹儀今特給五品已¶
下母妻五品官則不當給限便是班秩本因夫子儀飾¶
乃復過之事非倫次難為定制參詳義理不可常行請¶
停前勑各依常典至元年建卯月三日婚𦵏鹵簿據散¶
官封至一品事職官正員三品并駙馬都尉許隨事量¶
給餘一切權停¶
<pb:KR2m0002_WYG_038-13a>¶
太極元年六月右司郎中唐紹上䟽曰臣聞王公已下¶
送終明器等物具標格令品秩髙下各有節文孔子曰¶
明器者備物而不可用以芻靈者善為俑者不仁𫝊曰¶
俑者面目撥發似于生人者也以此而塟殆將于殉故¶
曰不仁比者王公百官競為厚塟偶人象馬雕飾如生徒¶
以炫燿路人本不因心致禮更相扇動破産傾資風俗流¶
行下兼士庶若無禁制奢侈日増望請王公已下送塟¶
明器皆依令式並陳于墓所不得衢路舁行¶
<pb:KR2m0002_WYG_038-13b>¶
開元二年六月二日勅緣喪塟事非宗舊德别有處分¶
不得輙請官供七年王仁皎卒將葬其子駙馬都尉守¶
一請同昭成皇后父竇孝諶故事墻髙五丈一尺侍中¶
宋璟中書侍郎蘇頲上表曰臣聞儉德之恭侈惡之大¶
高墻乃昔賢所誡厚塟實君子所非則知奢侈過度故¶
非達識故周孔設齊斬緦免之差衣衾棺槨之度賢者¶
俯就不肖者企及或云竇太尉墻最髙取則不逺者縱¶
令徃日無極言者其事偶行令出一時故非常式豈若¶
<pb:KR2m0002_WYG_038-14a>¶
韋庶人父追加王位擅作酆陵禍不旋踵為天下笑况¶
令之所設先作于紀綱情既無窮故為之制度不因人¶
以揺動不變法以愛憎所謂金科玉條蓋以此也儻中¶
宮情不可奪陛下不能苦違即准令一品合陪陵塟者¶
墻髙三丈已上四丈已下降勅使同陪陵之例即極是¶
髙下得宜臣忝樞近不敢不奏¶
二十九年正月十五日勅古之送終所尚乎儉其明器¶
墓田等令于舊數内遞减三品已上明器先是九十事¶
<pb:KR2m0002_WYG_038-14b>¶
應减至七十事五品已上先是七十事應减至四十事¶
九品已上先是四十事應减至二十事庶人先無文限¶
十五事皆以素瓦為之不得用木及金銀銅錫其衣不得¶
用羅繡彩畫其下帳不得有珍禽竒獸魚龍化生其園¶
宅不得廣作院宇多列侍從其輀車不得用金銀花結¶
綵為龍鳯及垂流蘇畫雲氣其别勅優厚官供者准本¶
品數十分加三等不得别為華飾其墓田一品塋地先¶
方九十歩今减至七十歩墳先髙一丈八尺减至一丈¶
<pb:KR2m0002_WYG_038-15a>¶
六尺二品先方八十歩减至六十歩墳先髙一丈六尺¶
减至一丈四尺三品墓田先方七十歩减至五十歩墳¶
先高一丈四尺减至一丈二尺其四品墓田先方六十¶
歩减至四十歩墳髙一丈二尺减至一丈一尺五品墓¶
田先方五十歩减至三十歩墳先髙一丈减至九尺六¶
品已下墓田先方二十歩减至十五歩墳髙八尺减至¶
七尺其庶人先無歩數宜方七歩墳四尺其送塟祭盤¶
不得作假花菓及樓閣數不得過一牙盤¶
<pb:KR2m0002_WYG_038-15b>¶
大厯五年五月十五日勅應准勅供百官喪塟人夫幔¶
幕等三品已上給夫一百人四品五品五十人六品已¶
下三十人應給夫須和雇價直委中書門下同義處置¶
其幔幕鴻臚衛尉等供者所須載幔幙張設人並合本¶
司自備如特有處分定人夫數不在此限¶
十四年八月二十六日勅如聞士庶在外身亡將櫬還¶
京多被所司不放入城自今已後不須止遏¶
貞元九年十二月故太尉西平郡王太師晟備禮塟于¶
<pb:KR2m0002_WYG_038-16a>¶
鳯凰原是日廢朝上御南望春宮臨祭令中使宣弔于¶
柩車文武常參官皆素服送至長樂坡哭拜于路時太¶
常卿裴郁草儀發引令式書隔品致敬之文乃請宰臣¶
及二品已上官者哭而不拜禮官失也¶
十一年十一月勅故司徒兼侍中贈太傅燧今月九日¶
塟七日發引百官不須入朝便于城外送發引¶
十三年五月宗正卿嗣義王巘奏簡王府諮議参軍嗣¶
寕王子□塟請鹵簿宰臣議以子□官卑不合特給詔¶
<pb:KR2m0002_WYG_038-16b>¶
令給¶
其年七月勅自今已後嗣王薨塟日宜令所司並供鹵¶
簿仍永為常式¶
十四年十一月勅自今已後應緣喪塟俱給鹵簿即逐¶
便于街中宿幔¶
元和三年五月京兆尹鄭元修奏王公士庶喪塟節制¶
一品二品三品為一等凢命婦各准本品如夫子官髙¶
聼從夫子其無邑號者准夫子品廕子孫未有官者降¶
<pb:KR2m0002_WYG_038-17a>¶
損有差其凶器悉請以瓦木為之是時厚塟成俗久矣¶
雖詔命頒下事竟不行¶
六年十二月條流文武官及庶人喪塟三品已上明器¶
九十事四神十二時在内園宅方五尺下帳髙方三尺¶
共置五十舁挽三十六人輀車用開轍車油幰朱絲網¶
絡兩廂畫龍幰竿諸末庸流(缺/)¶
深衣輴車誌石車任畫雲氣不得置幰竿額帶等方相¶
車除載方相外及魂車除幰網裙簾外不得更别加装¶
<pb:KR2m0002_WYG_038-17b>¶
飾並用合轍車纛竿九尺不得安火珠帖金銀立鳥獸¶
旗幡等五品已上明器六十事四神十二時在内園宅¶
方四尺下帳髙方二尺共置三十舁减至石車輀竿减¶
四尺流蘇减二十道帶减一重披引鐸翣各减二挽歌¶
一十六人並無朱絲絡網方相用魌頭車纛竿减一尺¶
魂車准前九品已上明器四十事四神十二時在内園¶
宅方三尺下帳共置一十舁减輴車轜車幰竿减三尺¶
流蘇减一十五道披引鐸翣各减二帶减一重挽歌十¶
<pb:KR2m0002_WYG_038-18a>¶
人纛竿减一尺幃額魌頭魂車准前已前明器並用瓦¶
木為之四神不得過一尺餘人物等不得過七寸並不¶
得用金銀雕鏤帖毛髪装飾其散試官但取散官次第¶
如散官品卑者即據試官品第五品已上逓降一等六¶
品已下依本官制度内侍省品秩高各隨本族有章服¶
者紫同三品緋同五品已上緣及廕官並用九品已上¶
命婦及文武官母妻無邑號命婦各准本品如夫子髙¶
官聴從夫子無邑號者各准夫子品輀車准令合用緣¶
<pb:KR2m0002_WYG_038-18b>¶
及紫色有品廕家子孫未有官品者三品已上降三等¶
五品已上降二等九品已上降一等所用品䕃以祖父¶
職為升降庶人明器一十五事共置三舁喪車用合轍¶
車幰竿减三尺流蘇减十道帶减一重幃額魌頭車魂¶
車准前挽歌鐸翣四神十二時等並請不置所造明器¶
並令用瓦不得過七寸以前刑部尚書兼京塟給素有¶
章程嵗月滋深名教差異使人知禁須重發明制度可¶
經乆伏以喪塟條件明示所司如作行及工匠之徒有¶
<pb:KR2m0002_WYG_038-19a>¶
犯者自今准前後勅文科繩所由不得輒據喪孝之家¶
或妄有捉獲其作工人亦不得勾留令過時日勅㫖宜¶
依¶
十五年閏正月時宰相公卿僉議憲宗皇帝山陵前勅¶
用十二月二十八日太逺待詔僧惟英請改用五月十¶
九日太常博士王彦威復奏曰臣按禮記天子七月而¶
塟國朝故事髙祖六月而塟太宗四月而塟髙宗九月¶
而𦵏中宗六月而塟睿宗五月而塟順宗七月而塟𤣥¶
<pb:KR2m0002_WYG_038-19b>¶
宗肅宗二聖山陵以聖誕吉凶相屬有司懼不給故並¶
十二月而塟葢有為而然非常典也今國哀在正月并¶
閏至六月即合禮經七月之數按春秋之義天子告廟¶
不志塟塟必其時也舉天下而塟一人其道不疑故過¶
期不塟春秋譏之待詔楊士端逺卜十二月二十八日¶
今計塟訖而虞凡虞用九日虞訖而卒哭卒哭而祔廟¶
並擇日行事計至來年正月中旬方畢即改元及朝賀¶
宴賜之禮須發於始自國哀以至虞祔凶毁之儀首尾¶
<pb:KR2m0002_WYG_038-20a>¶
十四月國朝且無此故事豈惟禮經不合臣謹參詳禮¶
文用六月為便¶
長慶三年十二月浙西觀察使李徳裕奏應百姓厚塟¶
及于道途盛陳祭奠兼設音樂等閭里編甿罕知報義¶
生無孝飬可紀殁以厚塟相矜器仗僣差祭奠奢靡仍¶
以音樂榮其送終或結社相資或息利自辦生業儲蓄¶
以之皆空習以為常不敢自廢人戸貧破抑此之由今百¶
姓等喪塟祭並不許以金銀錦繡為飾及陳設音樂其¶
<pb:KR2m0002_WYG_038-20b>¶
塟物渉于僭越者並勒毁除結社之類任充死亡喪服¶
糧食等用伏以風俗之弊誠冝改張縁人心好侈莫肯¶
循守纔知變革尋則隳違臣今已施行人稍知勸若後¶
人不改(闕/)　　　　　　　　　　　清伏請自今已後¶
如有人犯者准法科罪其官吏已下不能糾察請加懲¶
責仍請常委出使郎官御史訪察所冀遐逺之俗皆知¶
憲章勅㫖冝依¶
太和元年十月勅故太尉王武俊妻晉太夫人李氏以¶
<pb:KR2m0002_WYG_038-21a>¶
武俊横流之中致有奔潰屬當塟事宜加贈䘏宜令有¶
司特給儀仗事¶
㑹昌元年十一月御史臺奏請條流京城文武百寮及¶
庶人喪塟事三品已上輀用濶轍車方相魂車誌石車¶
並須合轍油幰流蘇等任准令式挽歌三十六人六鐸¶
六翣明器並用木為之不得過一百事數内四神不得¶
過一尺五寸餘人物等不得過一尺舁止七十舁内外¶
官同五品已上輀車及方相魂車等同三品帷不得置¶
<pb:KR2m0002_WYG_038-21b>¶
誌石車其油幰等任准令式挽歌十六人四鐸四翣明¶
器不得過七十事數内四神不得過一尺二寸餘人物¶
不得過八寸舁止五十舁内外官同九品已上輀車魂¶
車等並同合轍車其方相魌頭並不得用楯車及誌石¶
車其輀車除油幰流蘇等各准令式外不得用繒綵結¶
絡兼銀器裝飾挽歌一十人一鐸二翣明器不得過一¶
尺餘人物不得過七寸舁止三十舁内外官同散試官¶
等任于階官之中取最髙品第五品已上逓降一等六¶
<pb:KR2m0002_WYG_038-22a>¶
品已下依令式有品䕃家子孫未有官者用三品已上¶
䕃者降三等用五品已上䕃者降二等用八品已上䕃¶
者降一等用九品者不降仍並須是祖父母䕃内外官¶
同工商百姓諸色人吏無官者諸軍人無職掌者喪車¶
魌頭同用合轍車喪車不用油幰流蘇等飾兼不得以¶
繒綵結絡銀器裝飾挽歌鐸翣並不得置喪車之前不¶
得以鞍馬為儀其明器任以瓦木為之不得過二十五¶
事四神十二時並在内每事不得過七寸舁十舁伏以¶
<pb:KR2m0002_WYG_038-22b>¶
喪塟之禮素有等差庶士之家近罕遵守踰越既甚糜¶
費實多臣忝職憲司理當禁止雖每令舉察亦怨謗隨¶
生茍全廢糺繩又典章立隳竊以從前令式及制勅皆¶
縁務從儉省减刻過多遂令人情易于踰禁將求不犯¶
實在稍寛臣酌量舊儀創立新制所有高卑得禮置給¶
器物等免令無知之人更懐不足之意伏乞聖恩宣下¶
京兆府令准此條流普示諸色作行人散榜城市及諸¶
城門令知所守如有工作仍違犯先罪供造行人賈之¶
<pb:KR2m0002_WYG_038-23a>¶
悉按律科斷蘄於達情守典永無僣差以前條件臣㝷¶
欲陳論伏候進止本月二十一日已於延英具奏訖勅¶
㫖宜依¶
　　辰日¶
貞觀六年二月御史大夫韋挺論風俗失禮表曰臣聞¶
父母之恩昊天㒺極創巨之痛終身何已喪服之數哭¶
泣之哀聖人作範布在方策世禄之家鮮克由禮今朝¶
廷貴臣縉紳士族衣冠遞襲教義是聞而遭遇重哀拘¶
<pb:KR2m0002_WYG_038-23b>¶
攣俗忌至辰日不哭謂之重喪信隂陽之書惑吉凶之¶
說忽仁孝之至道忘聖哲之丕訓浸以成俗為日已久¶
有斁皇風事須懲革至四月茹國公張公謹卒太宗聞¶
之將出次發哀有司奏日在辰不可哭太宗曰君臣之¶
義同於父子情發于哀安避辰日遂哭之¶
　　雜記¶
聖厯元年十月鳯閣侍郎王方慶奏言准令朞喪大功¶
未塟並不得參朝賀仍終喪不預宴㑹比來朝官不依¶
<pb:KR2m0002_WYG_038-24a>¶
禮法身有哀慘陪列朝賀手舞足蹈公違憲章名教既¶
虧實玷皇化請申明式更令禁斷詔曰可¶
　¶
　¶
　¶
　¶
　¶
　¶
<pb:KR2m0002_WYG_038-24b>¶
　¶
　¶
　¶
　¶
　¶
　¶
　¶
　唐㑹要卷三十八¶
