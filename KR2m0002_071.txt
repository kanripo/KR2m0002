# -*- mode: mandoku-view; -*-
#+TITLE: 唐會要
#+DATE: 2015-08-24 22:49:00.944946
#+PROPERTY: ID KR2m0002
#+PROPERTY: BASEEDITION WYG    
#+PROPERTY: JUAN 卷七十一
<pb:KR2m0002_WYG_071-1a>¶
欽定四庫全書¶
　唐㑹要卷七十一¶
　　　　　　　　　　　　　宋　王溥　撰¶
　　州縣改置下¶
　　　河北道¶
幽州開元十三年正月初一日改為大都督府　無終¶
縣萬歲通天元年移就玉田驛改為玉田縣　漁陽縣武¶
德元年置𤣥州貞觀元年廢來屬　良鄉縣聖厯元年¶
<pb:KR2m0002_WYG_071-1b>¶
閏臘月二十九日改為固節縣神龍元年二月復為良¶
鄉縣　雍奴縣天寳元年八月二十四日改為武清縣¶
　三河縣武德初改為潞縣開元四年三月改為三河¶
縣　㑹昌縣如意元年置武崇縣景雲三年改為㑹昌¶
縣　瀛州高陽縣武德四年置蒲州貞觀元年州廢來¶
屬　博野縣武德二年置蠡州貞觀元年廢來屬　莫¶
州景雲三年六月十四日分瀛州置鄚州開元十三年¶
十二月初二日始單用莫字　唐興縣如意元年置武¶
<pb:KR2m0002_WYG_071-2a>¶
昌縣神龍元年二月四日改唐興縣　長豐縣開元十¶
年置　鄚州開元十一年閏六月一日割漁陽玉田三¶
門置媯州武德三年置北燕州貞觀三年改媯州長安¶
三年移就清夷軍涿州新城縣太和六年十一月置古¶
督亢之地　恒州興元六年六月一日升為大都督府¶
元和十五年二月改恒州為鎮州恒陽縣為曲陽縣恒¶
岳為鎮岳避穆宗諱也　井陘縣貞觀十七年六月十¶
七日廢并州興鹿泉房山屬　行唐縣長壽二年改為¶
<pb:KR2m0002_WYG_071-2b>¶
章武縣神龍元年二月四日改為行唐縣　槀城縣天¶
祐二年九月改為槀平縣　信都縣同上年月改為堯¶
都縣　欒城縣同上年月改欒氏縣　阜城縣同上年¶
月日改漢阜縣　臨城縣同上年月改為房子縣冀州¶
龍朔二年十二月十六日改為魏州咸亨三年九月二¶
十五日復為冀州癭陶縣天寳元年八月二十四日改¶
為寧晉縣　房子縣同上年月改臨城縣　大陸縣武¶
德四年改為象城縣　深州貞觀十七年六月十¶
<pb:KR2m0002_WYG_071-3a>¶
七日廢先天元年四月十日又復置深州大厯三年八¶
月割恒州行唐縣置以恒州靈壽定州恒陽二縣屬焉¶
尋廢　博州青平縣武德四年置　博平縣貞觀十七¶
年廢聊城天授三年更置天祐三年四月割𨽻鄆州¶
聊城武陽武水高唐縣天祐三年四月並割𨽻鄆州¶
昭義縣開成四年八月移於固鎮驛　貝州宗城縣武¶
德四年廢宗州來屬宗州置在徑城縣天祐三年八月¶
割𨽻魏州　鄃縣天寳元年八月二十四日改為夏津¶
<pb:KR2m0002_WYG_071-3b>¶
縣　永濟縣大厯七年正月以張店為縣天祐三年八¶
月割𨽻魏州　易州五廻縣開元二十三年三月十六¶
日置　遒縣天寳元年八月二十四日改為容城縣¶
永樂縣同年月改為蒲城縣　滄州胡蘓縣天寳元年八¶
月二十四日改為臨津縣　清池縣太和五月十日本¶
道移奏於南羅縣内　南皮縣武德初屬景州貞觀十¶
七年廢景州來屬　魏州龍朔二年十二月二十六日¶
改為冀州仍置大都督府咸亨三年九月二十五日仍¶
<pb:KR2m0002_WYG_071-4a>¶
舊元城縣貞觀十二年六月十七日廢證聖二年三月¶
二十一日又置開元十三年十二月二日移於郭下也¶
　昌樂縣武德五年八月置　朝城縣貞觀十七年廢¶
永昌縣元年又置改名聖武開元七年又改為朝城縣¶
　華縣貞觀元年廢華州來屬　頓丘縣貞觀元年廢¶
澶州來屬大厯七年廢置澶州　澶州大厯七年正月¶
析魏州頓丘縣之觀城店置觀城縣清豐店置清豐縣¶
並割魏州臨黄縣並𨽻相州湯隂縣武德四年置　林¶
<pb:KR2m0002_WYG_071-4b>¶
慮縣武德元年置五年廢貞觀十七年六月又置臨河¶
内黄洹水縣並天祐三年八月割𨽻鄆州　棣州武德¶
四年七月十六日置貞觀六年十二月九日廢十七年¶
六月十七日復置　陽信縣㑹昌元年十一月淄青觀¶
察使韋平奏棣州申請移陽信縣并鎮於縣南七十里¶
八角寺南二里置城從之　邢州栢仁縣天寳元年八¶
月十四日改為堯山縣　青山縣開成四年八月廢洺¶
州曲周縣武德四年析洺州置　清漳縣㑹昌元年三月¶
<pb:KR2m0002_WYG_071-5a>¶
並省分入肥鄉平思州等三縣　衛州黎陽縣貞觀十¶
七年六月十七日廢黎州來屬同日廢清淇縣至長安¶
四年十二月二十三日於淇門復置縣　景州長慶二¶
年正月勅滄州弓高縣宜依舊為景州仍𨽻滄州觀察¶
使至太和四年十二月滄州觀察使殷侑奏廢為景平¶
縣乃從之　德州歸化縣開元十三年横海軍節度使¶
鄭權奏當道管德州安德縣渡黃河南與齊州臨邑縣¶
隣接有灌家口草市一所頃者成德軍於市北十里築¶
<pb:KR2m0002_WYG_071-5b>¶
城名福城割管内安德平原平昌三縣五都置都知管¶
勾當臣今請於此置前件城緣隔黃河與齊州臨邑縣¶
對岸又居安德平原平昌三縣界疆境濶遠易動難安¶
伏請於此置縣為上縣請以歸仁為名從之修縣安陵¶
縣貞元十七年廢觀州來屬　安州安平縣貞觀十七¶
年六月十七日廢深州來屬　北平縣改為徇中縣¶
義豐縣改為立節縣並神功元年十月改至神龍元年¶
二月五日各復本名　唐昌縣至天寳元年八月二十¶
<pb:KR2m0002_WYG_071-6a>¶
四日改為陘邑縣毋極縣通天元年改為無極縣　安¶
喜望都二縣並武德四年置¶
　　　山南道¶
荆州本大都督府上元元年九月改為江陵府荆門縣¶
貞元二十一年六月置　長元縣上元元年七月二十¶
三日析枝江縣置為赤縣二年六月十四日廢枝江縣¶
𨽻入長寧縣大厯六年十月七日廢為枝江　襄州率¶
道縣天寳七載三月二十七日改為宜城縣　臨沮縣¶
<pb:KR2m0002_WYG_071-6b>¶
武德三年置重州貞觀元年廢州來屬開元十年五月¶
二十八日改為南漳縣　樂鄉縣本鄀州貞觀元年州¶
廢來屬　鄧城縣貞元二十一年五月以襄州為襄府¶
改臨漢縣於古城為鄧城縣　隨州開元二十五年六¶
月十五日以客户編成十二鄉置城縣屬焉　房州武¶
德元年改為仙州又於竹山置房州貞觀八年廢州入¶
仙州後郤置貞元元年五月𨽻山南東道天祐元年九¶
月以金州為昭戎軍管房州至三年四月却𨽻山南道¶
<pb:KR2m0002_WYG_071-7a>¶
金州泉石縣聖厯三年改為武安縣神龍元年改為泉¶
石後廢貞元元年十二月刺史姜公輔請復置從之¶
黃丘縣天寳二年八月二十四日改為清陽縣大厯六¶
年八月併入洵陽縣　洵陽縣武德元年置洵州七年¶
州廢來屬　平利縣廢入西城縣　唐州本顯州貞觀¶
九年改唐州天祐三年四月刺史孫審符奏移理所於¶
泌陽縣焉　平民縣武德三年置荆州五年州廢縣割¶
入湖州貞元元年廢州來屬　湖陽縣武德三年置湖¶
<pb:KR2m0002_WYG_071-7b>¶
州貞觀元年州又廢　上焉縣武德元年置貞觀元年¶
廢開元十二年七月十七日又置天寳元年八月二十¶
四日又改為泌陽縣　鄧州南陽縣聖厯元年五月十¶
一日改為武䑓縣神龍元年復為南陽縣　向城縣武¶
德三年𨽻荆州八年廢屬北灃縣貞觀六年州廢來屬¶
聖厯元年五月一日改為武清縣神龍元年二月初五¶
日復為向城縣　新城縣天寳元年八月二十四日復¶
改臨淄縣　菊潭縣開元二十四年九月一日置　浙¶
<pb:KR2m0002_WYG_071-8a>¶
陽縣通天元年七月一日置　内鄉縣隋浙江貞觀八¶
年春廢來屬鄧州歸州武德二年廢歸鎮置縣　夔州¶
隋信州武德二年二月改為夔州　均州貞觀八年浙¶
江置貞元年五月以均州𨽻山南東道觀察使天祐二¶
年九月以金州為昭武軍割𨽻焉至三年四月又却割¶
𨽻山南東道　豐成縣武德元年廢上津郡貞觀八年¶
州廢來屬　商州上津縣武德元年置上州八年又州¶
廢為上津縣來屬安業縣通天元年置　渝州萬壽縣¶
<pb:KR2m0002_WYG_071-8b>¶
武德三年置萬春縣五年又改為萬壽縣　南平縣貞¶
觀四年置八年置平州十二年州廢來屬　集州通平¶
縣武德二年移靜州於此貞觀十年六月七日州廢來¶
屬　郢縣貞觀元年廢十七年置　富水縣武德四年¶
置淐州貞觀十七年州廢來屬　璧州武德二年置諾¶
水𨽻巴州八年改置璧州　太平縣開元二十三年六¶
月三日置天寳元年八月二十四日改為巴東縣　渠¶
州始安縣准上天寳元年改為渠江縣　忠州武德元¶
<pb:KR2m0002_WYG_071-9a>¶
年改為臨州貞觀八年改為忠州　清水縣武德二年¶
置天寳元年八月二十四日改為桂溪縣　洋州貞符¶
縣開元十八年八月二十五日置華陽縣天寳八年閏¶
六月四日改為貞符縣仍𨽻京兆府十一載五月十日¶
却𨽻洋州　萬州武德二年置浦州貞觀八年改為萬¶
州　涪州武德元年廢涪陵鎮置州元和三年七月復¶
以涪州𨽻黔中道涪州案疆理以黔管接近頃年割附¶
荆州至是復舊　賔化縣貞觀十一年置　硤州宜都¶
<pb:KR2m0002_WYG_071-9b>¶
縣武德四年置江州貞觀八年州廢來屬　利州義清¶
縣天寳元年八月二十四日改𦙍山縣　蓬州固縣天¶
寳元年八月二十四日改為良山縣　宕渠縣天寳元¶
年八月以宕渠縣合入蓬山縣　合州巴水縣開元二¶
十三年八月二十六日置　銅渠縣開元四年置　興¶
州鳴水縣長慶元年八月廢　通州巴渠新寧等縣太¶
和三年正月興元府奏通州原管九縣寳厯二年停廢¶
伏緣本府租税最重開州獨稱殷羨請割巴渠州見管¶
<pb:KR2m0002_WYG_071-10a>¶
三縣内推配從之　興元府興元元年六月勅梁州改¶
為興元府置官一切同京兆河南府也興元府廢金牛¶
縣為鄉三洋州廢洋源縣為鄉五閬州廢岐平縣為鄉¶
四黎州廢景谷縣為鄉五通州廢三㒺縣為鄉四又廢¶
石鼓縣為鄉五巴州廢竒章縣為鄉四又廢盤道縣為¶
鄉五蓬州廢郎池縣為鄉六又廢良山縣為鄉六集州¶
廢通平縣為鄉十璧州廢納縣為鄉六渠州廢大竹縣¶
為鄉三又廢隣水縣為鄉三鳯州廢黃花縣為鄉二開¶
<pb:KR2m0002_WYG_071-10b>¶
州廢萬歳縣為鄉六寳厯元年九月山南西道節度使¶
裴度奏准今年二月勅廢金牛等十六縣為鄉令並隨¶
便近割𨽻屬諸縣訖¶
　　　隴右道¶
涼州神烏縣證聖元年改為武威縣神龍元年二月後¶
為神烏縣　畨和縣天寳三年三月初六日改為天寳¶
縣　嘉麟縣神龍三年三月二十五日置景龍三年廢¶
先天二年復置　疊州武德二年置至今未改　芳州¶
<pb:KR2m0002_WYG_071-11a>¶
武德元年移於常樂城内貞觀三年移於芳州神龍元¶
年廢芳州為常芳縣𨽻疊州　伊州納職縣開元十五年¶
二月九日置　沙州武德五年改隋氏為西沙貞觀七¶
年去西字為沙州天寳末陷西戎大中五年七月刺史¶
張義潮遣兄義潭將寳道圖經户籍來獻舉州歸順至¶
十一月除義潮檢校吏部尚書兼金吾大將軍充歸義¶
節度河沙甘肅伊西等十一州管内觀察使仍許於京¶
中置邸舍　鄯州鄯城縣儀鳯二年置　河南安鄉縣¶
<pb:KR2m0002_WYG_071-11b>¶
天寳元年八月二十日改為鳯林縣　廓州化崇縣先¶
天元年改為廣威縣蘭州金城縣天寳元年八月二十四¶
日改為五泉縣　洮州開元二十七年四月十六日以蘭¶
州廢臨州為洮州　秦州舊縣陷吐蕃大中三年八月¶
收復四年二月割𨽻鳯翔　武州大厯二年五月十一日¶
置尋陷吐蕃至大中三年七月邠州節度使張君諳奏¶
収復蕭闗復置武州清水縣大中三年八月鳯翔節度¶
使李玭収復乃𨽻武州¶
<pb:KR2m0002_WYG_071-12a>¶
　　　淮南道¶
揚州武德七年改為䢴州九年改揚州大都督府　海¶
陵縣武德三年置呉州七年州廢來屬先天二年三月¶
復置　江陽縣貞觀十八年五月十八日分江都縣置¶
六合縣武德七年置芳州貞觀元年州廢來屬　揚子¶
縣開耀元年正月十二日廢鎮來屬　楚州武德初海¶
州人臧君相據此號東楚州八年乃改為楚州　淮陽¶
縣武德七年置乾封三年又置　盱眙縣文明元年十¶
<pb:KR2m0002_WYG_071-12b>¶
月改為建中縣尋復本名焉　光州元和十三年五月¶
割𨽻淮南殷城縣隋義州貞觀元年州廢來屬　樂安¶
縣天寳元年八月二十四日改為先居縣　壽州霍丘¶
縣武德四年廢鎮為霍州貞觀元年州廢來屬神功元¶
年九月二十日改武昌縣景雲元年七月二十日改霍¶
丘縣　沔州建中元年四月析入黃州四年三月復置¶
寳歴三年武昌節度使牛僧孺奏沔州虢州隔江相去¶
纔餘一里其州請併省其漢陽儀州兩縣並割𨽻鄂州¶
<pb:KR2m0002_WYG_071-13a>¶
從之　安州應城孝昌二縣元和三年五月并入雲夢¶
縣後又置　吉陽縣同上年並入應山縣後又置　黄¶
州麻城縣元和三年三月並入黄岡縣又置　申州太¶
和十三年五月割𨽻鄂州後却𨽻淮南道　滁州永陽縣¶
景雲三年置　和州含山縣武德八年廢長安四年又置¶
為武壽縣神龍元年二月復為含山縣　舒州宿松縣¶
武德四年置嚴州七年州廢來屬　廬州襄安縣武德¶
二年改為禀縣　鄿州蘭溪縣武德四年置天寳元年¶
<pb:KR2m0002_WYG_071-13b>¶
八月二十四日改為蘄水縣　永寧縣天寳元年八月¶
二十四日改為廣隂縣¶
　　　江南道¶
潤州金壇縣垂拱四年七月十八日置　上元縣武德¶
七年置蔣州金陵縣八月又廢蔣州九年移於白下縣¶
屬潤州貞觀七年改為江寧縣至德二年正月十六日¶
置江寧郡貞元元年改為昇州寳應元年四月十五日¶
州廢上元三年二月六日改為上元縣也　曲阿縣武德¶
<pb:KR2m0002_WYG_071-14a>¶
二年六月置雲州五年四月改為簡州以崔順為刺史¶
八年四月州廢屬潤州天寳元年八月二十四日改為丹¶
陽縣　常州武進縣武德四年置貞觀元年廢垂拱二¶
年三月三日又置　蘇州長洲縣通天元年七月四日分¶
呉縣置　嘉興縣武德元年置貞觀元年廢景雲二年¶
又置先天二年又廢開元五年七月又置　華亭縣天¶
寳十載置　海鹽縣貞觀元年廢景雲二年置先天二¶
年廢開元五年七月又置之　湖州開元七年置又及¶
<pb:KR2m0002_WYG_071-14b>¶
烏程縣　臨溪縣天授二年析置武源縣景雲元年改¶
臨溪縣天寳元年改為德清縣　安吉縣武德七年廢¶
麟德元年八月五日又置　杭州武德六年六月置¶
於潛縣武德六年六月置潛州至其年八月以來路不¶
通州廢來屬　新城縣永亨元年五月二日分富陽縣¶
置　臨安縣垂拱二年置　紫溪縣聖厯元年正月三¶
十日改為崇德縣神龍元年三月改為唐山縣大歴三¶
三年八月二十三日廢　宣州太平縣天寳十載三月¶
<pb:KR2m0002_WYG_071-15a>¶
九日析涇縣置之　涇縣武德元年置南徐州其年改¶
猷州八年州廢來屬　溧陽縣乾元元年六月十六日¶
割屬昇州二年六月十三日割屬宣州其年十一月十¶
六日又屬昇州上元元年七月十三日𨽻宣州十二月¶
七日又屬昇州寳應元年四月五日昇州廢屬焉　旌¶
德縣寳應二年二月析太平縣置　寧國縣隋置武德¶
六年廢天授三年置　婺州烏傷武德七年改為義烏¶
縣　武義縣天授二年置　東陽縣垂拱二年二月三¶
<pb:KR2m0002_WYG_071-15b>¶
日分義康縣置　蘭溪縣咸亨五年八月十五日割金¶
華縣　永康縣武德八年置　衢州武德四年割婺州¶
置八年廢垂拱三年三月十三日復置　湏江縣武徳四¶
年八月分信安縣置八年廢永昌元年又置　玉山縣¶
證聖二年置龍丘縣貞觀八年置婺州垂拱二年廢¶
盈川縣如意元年分龍丘縣置元和七年正月廢入龍¶
丘信安縣　常山縣咸亨五年置　台州象山縣神龍¶
三年六月六日置至德二年十二月九日割屬明州¶
<pb:KR2m0002_WYG_071-16a>¶
始豐縣貞觀八年置上元二年二月六日改唐興縣¶
寧海縣永昌二年二月置　永寧縣貞元二年四月一¶
日析臨海縣置天寳元年八月二十四日改為黃岩縣¶
　明州開元二十六年七月十三日析越州鄮縣置以¶
秦昌順為刺史仍置奉化慈谿翁山等縣慈谿以房琯¶
為縣令翁山以王叔通為縣令大厯六年三月因袁晁¶
賊廢長慶元年三月浙東觀察使薛戎上言明州北臨¶
鄞江山阻隘今請移明州於鄮縣置其舊城近南高處¶
<pb:KR2m0002_WYG_071-16b>¶
置鄮縣從之　越州山隂縣武德四年置貞觀元年廢¶
垂拱二年三月十三日分㑹稽置大厯二年十二月七¶
日權廢七年十二月二十五日刺史陳少逰又奏置元¶
和七年五月𨽻入㑹稽蕭山兩縣十年二月復置之¶
剡縣武德四年置嵊州八年廢依舊為縣　永興縣儀¶
鳯二年割㑹稽置天寳元年八月二十四日又改為蕭¶
山縣　餘姚縣武德年置姚州七年五月州廢來屬¶
饒州新昌縣武德五年析鄱陽置後廢開元四年又¶
<pb:KR2m0002_WYG_071-17a>¶
置天寳元年八月十四日改為浮梁縣　福州隋泉縣¶
武德八年改為豐州都督府貞觀元年廢為泉州久視¶
元年置武榮州景雲二年改為閩州開元十三年復改¶
為福州　侯官縣長安三年析閩縣置元和三年三月¶
并侯官長樂入閩縣福唐兩縣并長樂縣入建安邵武¶
兩縣初觀察使陸淮例省之於舊縣各置場官一刻木¶
為印徴其租税居人不便至五年四月又復置　萬安¶
縣聖厯二年置天寳八載八月二十四日改為福唐縣¶
<pb:KR2m0002_WYG_071-17b>¶
温麻縣長安四年置天寳元年八月二十四日改為長¶
溪縣　泉州景雲二年分武榮州置　南安縣武德三¶
年置豐州貞觀元年州廢並來屬　莆田縣武德六年¶
三月置　清源縣天寳元年八月二十四日改為仙遊¶
縣汀州大厯十四年正月二十六日移於長縣白石鄉¶
黄連縣改寧化縣　漳州垂拱二年九月置漳浦縣¶
新羅縣改為龍岩縣並天寳元年八月二十四勅置¶
懷㤙縣垂拱二年置　潮州潮陽縣永徽四年廢先天¶
<pb:KR2m0002_WYG_071-18a>¶
二年置　建州武德四年置　浦城縣武德四年為興¶
呉縣天授二年改寧縣神龍元年改為唐興縣天寳元¶
年八月改浦城縣　邵州武德六年置梁州貞觀十年¶
改為邵州　邵陽縣武德四年置建州貞觀元年改為¶
縣　武岡縣隋為武攸武德四年改為武岡　郴州義¶
章縣武德四年廢八年又依舊　南平縣武德七年改¶
為武縣咸亨二年又析置南平縣天寳元年八月二十¶
四日改藍山縣　高平縣長壽二年置　安陵縣開元¶
<pb:KR2m0002_WYG_071-18b>¶
十三年置　廬陽縣天寳元年八月二十四日改為義¶
昌縣　潭州劉陽縣景龍元年置　湖潭縣天寳八年¶
八月三十日移於路口置　岳州昌江縣神龍三年置¶
華容縣垂拱三年改為容城縣神龍元年二月復為華¶
容縣　衡州衡陽縣武德初蕭鋭改為臨烝縣因兹不¶
改至貞觀元年復改為衡陽縣　茶陵縣武德七年置¶
貞觀七年省聖厯元年復置吉州安福縣武德五年置¶
潁州後改為安福縣十年州廢　永新縣顯慶四年置¶
<pb:KR2m0002_WYG_071-19a>¶
䖍州南安縣永淳元年析南安置天寳元年八月二十¶
四日改為信豐縣　大庾縣神龍元年置　安遠縣貞¶
元四年八月四日置　道州貞觀元年初置南榮州至¶
七年改為道州十七年六月十七日並入永州上元二¶
年十月八日又置　唐興縣蕭鋭置梁興貞觀八年改¶
為唐興縣天寳元年八月二十四日復為延唐　江華¶
縣文明元年改為雲谿縣神龍元年二月復舊焉　𢎞¶
道縣天寳二年十月二十五日置　大厯縣大厯二年¶
<pb:KR2m0002_WYG_071-19b>¶
七月二十六日置　括州括蒼縣大厯十四年夏五月¶
改括州為處州括蒼縣為麗水縣　洪州分寧縣貞元¶
十六年二月置鄷城縣天祐二年十二月改為呉高縣¶
撫州南豐縣開元八年三月置之　信州貴溪縣永泰¶
九年十月分七陽縣置　永豐縣元和七年正月廢入¶
上饒縣　歙州歸德縣大厯二年二月廢入休寧縣¶
北野縣大歴四年二月廢入歙縣　婺源縣開元二十¶
八年正月十日置　睦州清溪縣舊名上字與憲宗¶
<pb:KR2m0002_WYG_071-20a>¶
廟諱同永貞元年十二月改清溪縣　池州永泰元年¶
十月分宣州饒州歙州户口於清秋浦縣置以秋浦青¶
陽至德並析置石埭等四縣𨽻於温州上元二年四月¶
析括州永嘉安固二縣置　樂安縣永寧縣上元二年¶
四月析臨海縣置¶
　　　劍南道¶
成都府蜀縣貞觀七年六月十七日分成都縣置　犀¶
浦縣垂拱二年三月二日分成都縣置　廣都縣龍朔¶
<pb:KR2m0002_WYG_071-20b>¶
三年八月十六日分雙流縣置　東陽縣久視元年十¶
二月三日置天寳元年八月二十四日改為靈池縣¶
温江縣隋萬春縣貞觀元年改為温江縣　漢州垂拱¶
二年三月三日分益州雒縣置　金唐縣咸亨二年三¶
月置　彭州垂拱三年三月分隘州九隴縣置　九隴¶
縣武德三年三月置　濛州貞觀元年廢　導江縣隋¶
汝山縣武德元年改為龍盤縣𨽻濛州尋改為灌¶
寧縣二年改為導江縣　唐昌縣儀鳯元年置蜀州¶
<pb:KR2m0002_WYG_071-21a>¶
垂拱二年三月分益州晉原縣置　唐安縣義寧二年¶
置唐榮縣天后改為武崇縣神龍元年二月復為唐崇¶
縣先天二年改為唐安縣　綿州西州縣開耀二年正¶
月十八日割巴西縣置　昌明縣先天元年置　涪城¶
縣大厯十三年五月𨽻梓州　姚州長安二年置尋廢¶
入嶲州垂拱九年又置并長縣天寳元年八月二十四¶
日改為南瀘縣　黎州長安二年置神龍三年廢開元¶
四年七月二十二日置　果州武德四年置　邛州大¶
<pb:KR2m0002_WYG_071-21b>¶
邑縣咸享四年析晉原縣置　雅州百丈縣貞觀八年¶
置　飛越縣儀鳯四年置　眉州崇山縣先天元年改¶
為彭山縣　巂州先廢大厯四年正月割邛州蒲江縣¶
臨溪縣復置之太和六年五月西州奏移於登臺城¶
可縣天寳元年八月二十四日改為西瀘縣　㑹川縣¶
上元二年改邛都置　梓州元和元年十月以平劉闢¶
乃割西川所管資簡陵榮昌瀘等六州𨽻東川至四年¶
正月以東川所部號制太遠武元衡論奏復𨽻西川榮¶
<pb:KR2m0002_WYG_071-22a>¶
州義縣瀘州合江縣元和十三年五月東川節度使李¶
逢吉請各移於舊縣界制以便水陸貿遷從之　維州¶
恭州武德七年正月開白狗等𦍑置之天寳亂没入吐¶
蕃大中三年九月西川節度使杜悰奏収復蓬州蓬池¶
縣開成三十年四月置　牢州貞觀二十一年二月置¶
𨽻巂州都督府　榮州武德二年割資州於公井置貞¶
觀六年移於太牢縣永徽二年移於地川縣　威遠軍¶
貞觀六年六月置　太牢縣天寳元年八月二十四日¶
<pb:KR2m0002_WYG_071-22b>¶
改為應靈縣　靜州永徽四年十月九日置　茂州武¶
德四年五月立為南㑹州貞觀八年改為茂州　劍州¶
永徽五年正月十五日置為始州先天二年四月十日¶
復舊焉　聖門縣聖厯二年置　遂州唐興縣開耀元¶
年正月十七日置天寳元年八月二十四日改為蓬溪¶
縣　蓬寧縣景龍元年置　閬州先天縣二年改隆州¶
為閬州　簡州武德二年置元和四年正月以東川所¶
部復𨽻劍南西川至永徽六年分松州左封縣地　龍¶
<pb:KR2m0002_WYG_071-23a>¶
州開元十五年六月十五日分戎州置後停　殷州開¶
元十五年六月十五日分戎州置後停　昌州朝元二¶
年五月二十一日分資普二州置¶
　　　嶺南道¶
廣州大寧縣垂拱三年置　四㑹縣武德四年置南緩¶
州貞觀八年改為貞州十三年州廢來屬　懷集縣武¶
德五年置威州貞觀七年廢浛洭縣武德五年置洭州¶
貞觀元年州廢來屬　桞州武德五年置南昆州貞觀¶
<pb:KR2m0002_WYG_071-23b>¶
七年改桞州　洛曹縣元和十三年正月桂州奏洛村¶
縣元置在洛曹山側請改洛曹縣從之　韶州湞陽縣¶
光宅元年割始興縣置　康州武德五年置名南康州¶
貞觀十三年除南字　桂州長慶二年十二月桂管觀¶
察使殷侑奏當管縣名與陵號同及與諸州縣名同總¶
四縣一縣與肅宗陵號同桂州建陵縣今按圖經牒有¶
修仁鄉伏請改為修仁縣永豐縣與信州永豐同按圖¶
經縣下有豐水請改為豐水縣富州開江縣唐州平原¶
<pb:KR2m0002_WYG_071-24a>¶
縣與德州平原縣同名按圖經縣下有思和水請改為¶
思和縣從之　荔浦縣貞觀三年置十三年復廢　臨¶
源縣大厯三年五月改為全義縣也　邕州滕州元𨽻¶
容州咸亨三年五月割𨽻邕　瀼州籠州環州古州貞¶
觀十七年置　業州大厯五年十一月改為漿州昭州¶
貞觀八年置富州元和十年正月桂州奏觀察使請移¶
歸城乃從之　岩州元𨽻容府咸亨三年五月割𨽻邕¶
州　安樂縣元和十三年十月容管經畧使奏岩州為¶
<pb:KR2m0002_WYG_071-24b>¶
黄洞賊所陷請置行岩州於安樂縣從之　林州貞觀¶
十一年改為繡州　竇州武德五年置南扶州貞觀八¶
年改焉　靜州貞觀八年改為富州潘州武德四年置¶
南岩州八年改為潘州　貴州武德四年置南伊州貞¶
觀七年改為貴州　方州武德四年置貞觀五年又改¶
為方州　横州同上年置為南簡州貞觀八年又改焉¶
濛州貞觀八年置南㳟州後改焉　黔州道費夷二州¶
貞觀四年九月開蠻置　溱州貞觀八年置垂拱二年¶
<pb:KR2m0002_WYG_071-25a>¶
改焉開元十年復舊大厯五年十一月改為叙州　珍¶
州本沆州長安四年置舞州開元十三年又改為鶴州¶
　思州貞觀八年改勢州為思州　黨州建中二年六¶
月並入平琴州改為黨州　瓊州貞觀五年十月嶺南¶
道節度使李復奏収復瓊州表曰瓊州本𨽻廣州府管¶
内乾封中山洞草賊反叛都督李逸撫馭失所遂致渰䧟¶
已經一百餘年臣差判官監察御史姜孟京及崖州刺¶
史張少遷等悉力致討累經苦戰方克舊城便令降人¶
<pb:KR2m0002_WYG_071-25b>¶
開剪荆榛建立城柵屯集官軍臣竊觀瓊州控壓賊洞¶
若移鎮軍在此必兾永絶姦謀伏望引為下都督府仍¶
加瓊崖振擔萬安等五州招討逰奕使其崖州使額請¶
停之　崖州臨高縣貞元七年十月割屬瓊州　瓊山¶
縣貞元七年十一月合瓊山容瓊為一縣　南安南定¶
縣貞元八年六月復置　竒富州尚思州安德州貞元¶
十二年七月析南安置　慕化縣貞義縣以上兩縣上¶
字與憲宗廟諱同永貞元年十月改為慕化貞義縣¶
<pb:KR2m0002_WYG_071-26a>¶
巒州舊名與憲宗廟諱同永貞元年改為巒州　横州¶
從化縣名與憲宗廟諱同永貞元年十二月改為從化¶
縣焉　南寧州咸通六年三月四日黔中經畧使盧潘¶
奏於清溪鎮置從之¶
　　　十二衛¶
武德元年諸衛因隋舊並為府至龍朔二年二月四日¶
並去府字為衛貞觀衞武德元年二月因隋舊制為左¶
右翊衞五年十月去翊字但為左右衛貞觀十六年十¶
<pb:KR2m0002_WYG_071-26b>¶
月上謂左衞大將軍李大亮曰公敦懿其心誠善事主¶
每行夜自當丙夜遣郎将中郎將行甲乙丁戊等夜身¶
先於人真將軍也　開元六年六月四日勅左右武衛¶
郎將及諸四色官等不在外配雜差之限　左右驍衛¶
左右武衞光宅元年改為左右鷹揚衞神龍元年二月¶
四日復改為左右武衞　左右威衛光宅元年改為左¶
右豹韜衞神龍九年復左右威衛其年七月又改為左¶
右屯衞景雲二年八月二十八日又改為左右威衞¶
<pb:KR2m0002_WYG_071-27a>¶
左右領軍衞龍朔二年改為左右戎衞咸亨元年十二¶
月二十四日復為左右領軍衞光宅元年改為左右玉¶
鈐衞神龍元年復左右領軍衞　左右金吾衞武德四¶
年因隋舊制為左右武候府龍朔年改為左右金吾衞¶
貞觀十年十二月馬周奏諸衞鋪並令左右金吾中郎¶
將自延仍各加果毅兩人助延隊　景雲二年五月七¶
日勅左右衞將軍縱非當上日每日一人押仗其左右¶
金吾衞將軍亦一人押仗一人奏平安　乾元元年二¶
<pb:KR2m0002_WYG_071-27b>¶
月二十二日勅左右金吾内外廊所緣墻壁廊宇器械¶
等破碎並宜於當色月番人中簡擇巧兒隨事修理如¶
更為創造緣墻宇所須一切以上俱録狀奏仍永為恒¶
式　寳應元年十月二十八日左金吾將軍臧希晏奏¶
諸街鋪鼓比來依漏刻發從朝堂發遠處每至夜纔到¶
伏望今日以後減常式一刻發聲度絶違犯勅㫖依奏¶
大厯三年十月三日左右金吾引駕仗自今以後每仗¶
置判官兩人左右街使置判官一人並取金吾将軍衞¶
<pb:KR2m0002_WYG_071-28a>¶
佐二軍周年放選優與處分至十三年六月八日勅考¶
滿後任依常式不在成優放遣至十四年七月勅左右¶
金吾引駕仗三衞等承前以來抽充三畨將軍手力及¶
都知判官等處并承㫖省承符區使仍取資課供用禁¶
衞之人不合擅離職掌自今以後宜一切停建中元年¶
七月詔以鴻臚寺所統左右威邊營𨽻金吾　貞元二¶
年九月勅諸衞上將軍自今以後每朝下馬致朝堂以¶
來宜令左右金吾作等級差人引接其朝退一送至上¶
<pb:KR2m0002_WYG_071-28b>¶
馬處至二年閏二月人日勅四月一日以後五更二㸃¶
放鼓契九月一日以後五更三㸃放鼓契日出後二刻¶
傳㸃三刻進坐碑　元和十三年十二月左右金吾引¶
駕仗奏以舊例驅儺侲子等金吾將軍以下並具襴笏¶
引入閣門謹案大儺者所以驅除羣厲合資威武其光¶
儀襴笏之制常參朝服舊制未稱今後伏請各衣錦繡¶
其中袜帶儀刀部引出入則與事合宜從之　太和二¶
年三月左右金吾引駕仗奏臣伏以宿衛官建素有名¶
<pb:KR2m0002_WYG_071-29a>¶
額因循相習漸慢常經自始授仕以來每隐懐憂懼縱¶
寛尸禄猶患敗官况臣丙夜自當竊希往䠱酉占親至¶
徧閱前規據人數纔二百以來凖元額不及大半去二¶
月十三日已具陳奏令臣捜求諸頭冗剰量減所由資¶
課詢謀舊例勘酌事情遂遺抽牧四百四十七人數既¶
足他處驅使亦無欠闕輙具條流伏乞勅臣當司永為¶
叅守勅㫖依奏　㑹昌三年十一月中書門下奏金吾¶
左右衞副使近者未一年即以替換皆因請託莫展勤¶
<pb:KR2m0002_WYG_071-29b>¶
劬後望令三考滿即與換非時不得替換勅㫖依奏籍¶
左右監門衞皇朝左右監門府置大將軍中郎將等龍¶
朔二年改為監門衞舊置制凡京司應以籍入宫殿門¶
者皆大司具其官爵姓名以移牒其門流外官雜色人¶
等具記年紀顔狀門人送於監門者皆勘同然後聽入¶
其財物噐用應入官者所由以籍傍取右監門將軍判¶
門司檢以出之其籍月一換　左右千牛衞武德初為¶
左右府顯慶元年改為左右千牛衛龍朔年改為左右¶
<pb:KR2m0002_WYG_071-30a>¶
奉宸衞咸亨年復為左右千牛衞延和元年五月二十八¶
日勅千牛將軍中郎將等若自假故每日通融一人揮¶
杖　大將軍　神龍元年二月十九日置以安國相王¶
為之　千牛　龍朔年改為鳯　咸亨年復為千牛龍¶
朔年又改為奉裕神龍元年二月復為千牛至今不改¶
永徽元年尚書左僕射禇遂良請千牛不簡嫡庶上表¶
曰臣聞主祭祀之𦙍必貴於嫡長擢文武之才無限於¶
正庶故知求賢之務有異承家前王制禮緣情務極永¶
<pb:KR2m0002_WYG_071-30b>¶
嘉以來王塗不競風俗頓乖嫡待庶而若奴妻遇妾而如婢廢¶
情虧禮轉相因習搆怨於室取笑於朝莫能自悛死而¶
無悔降及隋代斯流遂逺獨孤后罕雎鳩之德司牝雞¶
之晨普禁庶子不得近侍自始及末怨聲未弭聖朝御¶
厯深革前弊人以才進不論嫡庶於兹二紀多士如林¶
今者簡千牛舍人為此制臣竊思審於理未安何者以¶
父貴子不緣母也今以母非正室令子無貴仕則趙衰¶
孕於越婢遥集産于胡嫗田文枚臯皆妾子也文則播¶
<pb:KR2m0002_WYG_071-31a>¶
美於強齊臯則有聲於大漢未聞前載有所間然儻側¶
室之子負材而不用君棄之於上家輕之於下忠孝莫¶
展友愛無施如此等人豈不懐怨憤雖隔千牛之選仍¶
許二衞之官色類乃復稍殊捍禦至竟無别至如昨來¶
檢責族人公孫父達及崔仁師等兒多是嫡子故知善¶
惡由乎積習邪正寕限嫡庶必然之理不言可明¶
開元十一年三月二十八日准令千牛二中上考始進¶
一階既是衛官又須簡試全依職事頗亦傷煩今若五¶
<pb:KR2m0002_WYG_071-31b>¶
考滿考折為四考四考折為三二考不在折减其進六¶
考既稱第宜倍折　貞元七年十二月五日兵部奏事¶
條取門地清華容儀整肅年十一以上十四以下試讀¶
一小經兼薄解弓馬其䕃取嗣王任常品四品以上清¶
資官宰輔及文武職事正二品以上官御史大夫諸司¶
卿監國子祭酒京兆河南尹子孫主男見任左右丞諸¶
司侍郎及左右庶子應前任并身役䕃者三品以上官¶
仍須兼三品以上階其見任官䕃兼不須階庶孽酗酒¶
<pb:KR2m0002_WYG_071-32a>¶
掖疾等並不應限一䕃之下不得其人應補並周親有¶
見任千牛亦不在應限所用䕃若是攝試檢其外兼管¶
等非正闕釐務者並不在應補限應用贈䕃者須承前¶
廢歴任清資事兼門地與格文相當者其贈䕃降品請¶
凖格式處分勅㫖依奏　諸衛中郎將永徽三年八月¶
二十日避太子諱改中郎為旅賁郎將改為翊軍郎司¶
階二員中候三員司戈執㦸各五員並天授二年四月¶
五日置　胄營舊為鎧曹垂拱元年二月改為胄統軍¶
<pb:KR2m0002_WYG_071-32b>¶
興元元年正月二十九日勅六軍宜各置統軍一人秩¶
從三品上將軍貞元二年九月一日勅六軍先已有勅¶
各置統軍一人十六衞冝各置上將軍一人秩從二品¶
其左右衛及左右金吾衞上將軍俸料隨軍人馬等同¶
六軍統軍其諸衞上將軍次于統軍支給自今已後内¶
文武官闕於文武班中才望相當者相參叙用仍待以¶
後各故事於本衞量置衞兵所司續商量條件奏聼進¶
止仍舉故事置武班朝參其廊下食亦宜加給稍令優¶
<pb:KR2m0002_WYG_071-33a>¶
厚　大厯四年七月勅入閣升殿中郎將等帶刀升殿¶
職掌不輕冝委中書門下精加選擇仍叙品第於廊下¶
别與置厨其千牛郎將宜准此貞元年九月十二日左¶
右衛左右武衞左右驍衞左右威衛左右領軍衞左右¶
監門衞左右千牛衞等上將軍大將軍宜于入宿至四¶
年二月勅選人南北衞宿衞前任京官等前御帶衞者¶
依資並與京官　十一年正月勅置四品以下武官以¶
授四夷歸附者仍定懷化大將軍以下俸錢有差初顯¶
<pb:KR2m0002_WYG_071-33b>¶
慶三年以四夷君長來朝者多乃置懐德歸化將軍以¶
授之仍𨽻諸衞至是上以降附者名位有差故增置中¶
郎將以下員(按國史本紀及實録並為懐德歸化將軍/而職官全及六典為歸化懐德將軍二説)¶
(不同當必/有誤者)太和四年五月兵部奏伏以三衞皆出入禁¶
署本署子弟期於恭恪近日頑弊皆非正身諸衞公然¶
納者訪問亦不雇召士庶假䕃混雜搢紳隟院一開姦¶
邪濫入實宜杜絶以序彞倫其資䕃三衞並請停廢兾¶
清流品式茂皇猷勅㫖依奏　開成元年五月中書門¶
<pb:KR2m0002_WYG_071-34a>¶
下奏入閣升殿接狀中郎准故事合是左右千牛衞中¶
郎比緣用人未精去年一時除縣主壻四人臣昨日令¶
勘尋乃仗一人身亡准舊例便是金吾仗司於諸位中¶
郎差替並不申中書門下臣等商量從今以後左右千¶
牛中郎將闕人及在假故遇入閣日望令金吾司申中¶
書門下於南省郎官中擢定擇差訖先具名預申中書¶
門下如臨日揀擇差遣不及則闕而不補兾免乖雜其¶
郎官兼中郎有假故都督便於郎官中權定充替仍先¶
<pb:KR2m0002_WYG_071-34b>¶
具狀申中書門下勅㫖依奏　天復三年二月以宰相¶
崔轍守司徒兼侍中判六軍十二衞四月崔轍奏六軍¶
十二衞名額空存實無兵士京師侍衞亦籍親請每軍¶
召募一千一百共置六千六百人從之乃令六軍副使¶
京兆尹鄭元規立格召募¶
　　　東宫諸衛¶
左右衛率府　龍朔二年二月四日改為典式衞咸亨¶
元年十二月十四日復舊　左右司御率府龍朔二年為¶
<pb:KR2m0002_WYG_071-35a>¶
左右司御衞咸亨元年改宗衛景雲二年八月二十八¶
日改復為司御率府　左右清道率府龍朔年為左右¶
清道衛咸亨年改為虞武神龍元年復為左右清道率¶
府　左右監門率府龍朔年改為崇掖衞垂龍元年二¶
月二日改為左右鶴禁府神龍元年復舊興元元年十¶
月詔軍衞及率府五品以上正員武官得替及以理去¶
任者冝令兵部准五品以上文官例每年作限條件聞¶
奏¶
<pb:KR2m0002_WYG_071-35b>¶
　¶
　¶
　¶
　¶
　¶
　¶
　¶
　唐㑹要卷七十一¶
